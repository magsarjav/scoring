# Rentpay Scoring
Энэхүү скоринг нь дараах хоёр үндсэн алхамаас бүрдэнэ. Хэрэглэгчийн эрх нь гарах мөнгөн дүнгүүдээс дараах томёогоор олдоно.

```
Хэрэглэгчийн эрх: Т = ((1A - 1B) * 1C) + 2B
```
Энд хэрэв `1A - 1B < 0` бол шууд `Т = 0` болно. Мөн хэрэв `1C = 0` бол мөн шууд `T = 0`. Эдгээр тохиолдолд `0` болсон шалтгааныг хэрэглэгчид харуулах хэрэгтэй тул `RESPONSE_MESSAGE` массиваас харгалзах мессежийг хэвлэж харуулж байгаа, та хэд програмдаа тааруулаад өөрчилнө бизээ.

## Алхам 1: Хэрэглэгчийн сарын цэвэр орлого тооцох
Энэ алхамд ЗМС болон Дан системээс ирсэн өгөгдлийг ашиглана. Ингэхдээ гар дээр авч буй сарын дундаж цалинг Дан-с ирэх НДШ-ийн өгөгдлөөс олно, дараа нь сар бүр зээлэнд төлж буй дундаж төлбөрийг ЗМС-ийн өгөгдлөөс тооцон олж хассанаар сарын цэвэр орлого олдоно.

### Алхам 1A: Сарын дундаж цалин тооцох `calcNetIncome` функц
Энэ алхамд хэрэглэгчийн сүүлийн `LAST_MONTH_SALARY` сарын НДШ-ийн мэдээллийг Дан-аас татаж авч ашиглана. Дан-с мэдээлэл авахдаа он тавьж өгдөг тул сүүлийн зарим сар өмнөх оных байх тохиолдолд хоёр он дамнасан мэдээлэл авахаар хүсэлтээ илгээгээрэй.

Функцийн ажиллагаа энгийн, сүүлийн `LAST_MONTH_SALARY` сар тус бүрийн гар дээр ирэх цэвэр цалингийн (нийт цалингаас шимтгэлийг нь хасаад) нийлбэрийг сарын тоонд (`LAST_MONTH_SALARY`) хувааж, гарсан дүнгээс амжиргааны зардал хасаад (`LIVING_COST`-р үржих замаар) дуусна.

### Алхам 1B: Сарын зээлийн дундаж төлбөр тооцох `calcLoanAmount` функц
Энэ алхамд хэрэглэгчийн идэвхитэй одоо төлж буй зээлүүдийн мэдээллийг ЗМС-аас татаж авч ашиглана. ЗМС-аас бүх цаг үед авч байсан дууссан, хаасан г.м бүх төрлийн зээлийн мэдээлэл ирдэг тул тэдгээрээс идэвхитэй байгаа зээлээ ялгаж авна. Идэвхитэй зээл тус бүрийн харгалзах үлдэгдлийг үлдсэн сард нь хувааж, сарын дундаж хүү 2% болох `INTEREST_RATE[1]`-р үржүүлснээр тухайн зээлэнд сард хэдийг төлөхийг ойролцоогоор олж байгаа. Эдгээрийн нийлбэр нь сард зээлэнд төлөх дундаж төлбөр болно.

Энд нэмэлтээр бонус бодох Алхам 2-д ашиглах нэг утга болох Tоп 4 банкны аль нэгээс зээл авч байсан эсэхийг давхар шалгаж явж байгаа.

### Алхам 1C: Зээлийн зэрэглэл тооцох `calcKIndex` функц
Хэрэглэгчийн ЗМС-аас авсан зээлийн мэдээлэл дээрээс муу түүхтэй эсэхийг шалгаж зээлжих зэрэг тогтооно (үржих коэффицент `LOAN_K`). Жишээлбэл хэрэглэгч ямар нэг хэвийн бус, үлдэгдэлтэй зээлтэй бол `LOAN_K=0` буюу сарын эрх шууд `0` болно. Харин уг зээл хэвийн биш ч үлдэгдэл нь 0 байх юм бол хэдэн жилийн өмнөхөөс хамаарч харгалзах `LOAN_K` утга бодогдоно.

## Алхам 2: Хэрэглэгчид бонус дүн тооцох
Энд хэрэглэгчийн зарим мэдээлэл дээр үндэслэн манай зүгээс өгөх нэмэлт мөнгөн дүнг тооцно. Ингэхдээ эхлээд тухайн хэрэглэгчид  харгалзах бонус оноог олох ба дараа нь уг оноонд харгалзах мөнгөн дүнг олно.
### Алхам 2A: Бонус оноо тооцох `calcBonusPoint` функц
Хэрэв хүйс эмэгтэй бол `+1`, нас 23-с их бол `+1`, үнэтэй дугаар барьдаг бол дугаараас хамаарч `+1` юм уу `+2`, топ 4 банкнаас зээл авж байсан бол `+2` (алхам 1B дээр олдоно), мөн манайхаар дамжуулж байр түрээслэж байсан бол `+2` тус тус олно.

### Алхам 2B: Бонус мөнгөн дүн тооцох `calcBonusAmount` функц
Өмнөх алхамд бодсон бонус оноонуудыг нэмэж харгалзах мөнгөн дүнг `BONUS_AMOUNT` массиваас олж буцаана.
